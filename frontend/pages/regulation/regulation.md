Подготвили сме Ви за загрявка преди хакатона уъркшопи на различни и интересни теми:

- Embedded Systems - 16.02. (вторник) от 19:00 с Росен Витанов.
- Изкуствен интелект - 17.02. (сряда) от 19:00 с Виктор Велев. 
- Разработка на игри с Godot - 23.02. (вторник) от 19:00 с Виктор Кетипов.
- Git&GitHub - 25.02. (четвъртък) от 19:00 Кристиян Стоименов и Виолета Кабаджова.
- Презентационни умения - 04.03. (четвъртък) от 19:00 с Кирилка Ангелова и Виктория Димитрова.

Ще се проведат в Google Meet. Ще откриете линк за стаята и повече информация за всеки един от тях в "Програма".

;;
__Първата стъпка е да се регистрирате:__

* Ако сте ученик от 8. до 12. клас в ТУЕС, можете да се регистрирате за участие от сайта.
* Регистрацията започва на 08.02. и свършва на 21.02. 23:59:59. Лимитът на регистрираните отбори е 45. Aко се достигне преди крайния срок, регистрацията ще бъде затворена.
* В профила си ще откриете бутон, който ще Ви отведе към нашия Discord сървър.

__Втората стъпка е да съставите потвърден отбор:__

* Учениците имат правото сами да съставят отборите си, като в един отбор могат да участват между 3 и 5 човека. Отборът Ви е потвърден, когато в него участват минимум 3-ма души.
* Помислили сме и за хората, които нямат отбор. Ето защо създадохме канал в Discord, чрез който можете да се включите в отбор, търсещ си още съотборници. 
* ВАЖНО: Ако до 21.02. включително не сте си намерили отбор, няма да можете да участвате на хакатона независимо дали сте се регистрирали като индивидуален участник.
* Всеки индивидуален участник може да участва само в един отбор. 

__Третата стъпка е предаването на декларация за участие:__

* Всеки участник в хакатона трябва да предаде декларация за участие по образец най-късно до 08.03. В противен случай няма да бъде допуснат до участие в Hack TUES GG. Декларациите можете да изтеглите от профила си в сайта.

;;
__Откриване:__

* Стрийма ще може да гледате в YouTube канала "ТУЕС към ТУ-София".
* Стартираме виртуално на 11.03. вечерта с откриваща церемония. 
* Подготвили сме Ви лекция изненада със специални гости, която ще Ви въведе в темата на хакатона. Ще можете да задавате въпроси чрез платформата sli.do. 
* И тази година ще получите Вашия Hack TUES Starter Pack (тениски, стикери, различни рекламни материали). Очаквайте повече подробности от нас относно процедурата по раздаване.

__Работни дни:__

* Времето за работа по проектите започва след откриването и продължава до 14.03 07:59:59.
* Главният комуникационен канал ще бъде Discord. В него ще получавате актуална информация за случващото се по време на събитието, ще можете да общувате с отбора си, с менторите и с организаторите.

__Технически подробности:__

Полуфиналите и финалите ще се проведат в BigBlueButton. 
Наградените отбори ще имат възможността да се включват в церемонията чрез платформата, за да „вземат“ своята награда и да споделят какво беше за тях хакатонът.

__Полуфинали:__

* Полуфиналите стартират на 14.03 сутринта.
* Те ще се провеждат паралелно. Ще получите график на 13.03 вечерта относно това кой отбор в кой полуфинал е и в какъв ред ще се представят проектите. 

__Финали:__

* Финалистите ще бъдат обявени по всички комуникационни канали след обедната почивка на 14.03. Те ще получат график в какъв ред ще представят проектите си.
* Финалите стартират на 14.03 следобед.
* Те ще бъдат излъчвани на живо и ще можете да ги гледате в YouTube канала "ТУЕС към ТУ-София".

__Награждаване:__

* Ще се проведе  на 14.03 вечерта и ще бъде излъчвано в YouTube канала "ТУЕС към ТУ-София".

;;
- Проектите трябва да  са авторски и да се придържат към главната тема на събитието. Темата ще бъде обявената на откриването, а подтемите ще бъдат с насочващ характер. 
- Проектите са интелектуална собственост на участниците, но е задължително всеки отбор да съхранява кода на проекта си в Github в публично хранилище (линк към което са предали при създаване на отбор) по време на събитието.
- Версии на кода трябва да се качват на публично хранилище по време на хакатона, като последната версия трябва да е качена до 07:59:59 на 14.03.2021 г.
- Embedded проектите е препоръчително да качат принципна електрическа схема в хранилището си. Няма изисквания за схемата - може да бъде реализирана дигитално (например - на KiCad, OrCAD Capture) или на лист хартия.
- Задължително е всеки отбор да има презентация под някаква форма (PowerPoint, видео или др.), която да се води по предварително зададен темплейт, който включва всички изисквания за презентацията.
- За Software проектите е препоръчително да се сложи структура на проекта в темплейта (Препоръчително е графика или блок схема). 
- След изтичане на времето за работа, embedded проектите не бива да бъдат променяни по какъвто и да е начин (нито хардуерно, нито софтуерно), освен ако не се е счупила дадена хардуерна част непосредствено преди представянето. В такъв случай капитанът на отбора е длъжен да уведоми някого от организаторите преди отборът да променя каквото и да е по конструкцията/механиката/частите на проекта.

;;
- Лаптопи, софтуер, хардуер и други активи, необходими за проекта, се осигуряват от участниците.
- Технологиите, езиците за програмиране и инструментите за разработка са по избор на участниците.
- Позволено е използването на всякакви езици за програмиране, технологии и инструменти за разработка, всякакви платформи с отворен лиценз, както и всякакви инструменти за графичен дизайн, анимация, видео обработка и хардуерна разработка и всякакви хардуерни устройства: телефони, таблети, микроконтролери, компоненти и други.

;;
- Всеки един ментор може да се отзове на помощ, след като опишете проблема си, свързан с проекта. Комуникацията с менторите ще се осъществява чрез нашия Discord сървър.
- Освен ИТ-специалисти тази година ще има и тематични ментори. Те няма да Ви помагат с техническите проблеми, но ще бъдат на Ваше разположение, за да доразвиете идеята на проектите си спрямо темата и Вашите цели.
- В рамките на двата работни дни на хакатона (12-13.03.), менторите ще бъдат на линия в следните две смени:
    * 10:00 до 14:30
    * 14:30 до 19:00
- Целта на менторите е да Ви напътстват по време на работните дни.

;;
- Ще има ментори-оценители, които ще Ви оценяват в края на всеки един работен ден.
- Оценката се поставя на базата на следните критерии:
    * Техническа трудност - Труден за постигане ли е даденият проект в рамките на хакатона? Използват ли се неща за напреднали програмисти или е по-скоро проект за начинаещи?
    * Работа в екип - Разпределят ли се равномерно задачите в отбора? Сработват ли се участниците помежду си?
    * Качествен код/хардуер
    * Реализация - Каква част от проекта е завършена и работи? Ако отборът не е довършил проекта, то каква част е направена?
- Оценката на менторите ще се използва за разпределяне на отборите в полуфиналите на хакатона и избор на „Финалист на менторите“.

;;
- Всеки отбор ще представи своя проект пред жури, съставено от преподаватели в ТУЕС, ТУЕС алумни, представители на компаниите-спонсори и специалисти в IT бранша.
- На полуфиналите всеки отбор ще има 8 минути за представяне и 7 минути време за въпроси от страна на журито. 
- На финалите отборите ще имат по 10 минути за презентиране на проекта и по 10 минути за въпроси от страна на журито. 
- ВАЖНО: Всеки отбор е длъжен да спазва времевия си диапазон. След изтичането на времето водещите ще прекъснат отбора и ще се премине към сесията за въпроси. 
- До финал ще достигнат 7 отбора:
    * 6-те най-добри отбора от полуфиналите;
    * 1 „Финалист на менторите“.
- Най-добрите 3 проекта от финалите ще бъдат наградени съответно с 1., 2. и 3. място. 
- Ще има класации на отборите:
    * отделни класации за всеки един полуфинал;
    * обща класация за финалистите.

;;
- Идея - какво е искал да направи отборът (0 - 2 т.):
    * Доколко проектът е по темата?
    * Иновативна ли е идеята - има ли много подобни идеи или не?
    * Доколко е приложима идеята - може ли да се използва в действителност?

- Функционалност - какво е успял да реализира отборът (0 - 3 т.):
    * Обхват - какви функционалности има проектът?
    * Доколко реализираните функционалности позволяват, проектът да се използва по предназначение?

- Реализация - колко добре е реализиран проектът (0 - 10 т.):
    * Каква част от проекта е завършена? 
    * Качествена разработка - добре ли е разработен проектът (качествен код и добър хардуер)?
    * Организация (структура) на проекта - виждат ли се ясно отделните елементи в проекта и връзките между тях?
    * Удобен ли е да се адаптира и надгражда проектът - могат ли лесно да се правят промени и да се добавят нови елементи?
    * До колко е удобен за употреба (user experience)?
    * Работа в екип - разпределени ли са задачите според индивидуалните възможности на всеки от екипа?

- Презентация - колко добре е представен проектът пред журито (0 - 5 т.):
    * Засегнати ли са въпросите от темплейта - учениците ще получат темплейт, в който е показано какво е задължително да включат в презентацията си.
    * Презентиране - Екипът подготвен ли е за презентиране? Отговаря ли на въпросите на журито или се опитва да ги избегне?

;;
- Участниците са длъжни да се съобразяват с програмата за провеждане на хакатона (откриване, време за работа, представяне пред журито и др.), да спазват всички инструкции на организаторите на събитието и доброволците, които помагат за организирането му.
- Организаторите не носят отговорност за Вашата комуникация със съотборниците Ви по време на хакатона. Длъжни сте да спазвате наложените към момента противоепидемични мерки.

;;
- Трябва да знаете, че ще се налага дисквалификация в следните случаи:
    * Ако даден проект не е авторски, съответният отбор може да бъде дисквалифициран.
    * Организаторите на събитието може да дисквалифицират участник, ако поведението на участника е непристойно или пречи на провеждането на хакатона.
    * Организаторите си запазват правото да дисквалифицират отбор, ако проектът им не е подходящ за събитието, има неморално съдържание или зловредна цел.
    * Отбор, който не изпълнява инструкциите на организаторите и не спазва противоепидемичните мерки, може да бъде дисквалифициран.

;;
- Не се толерира тормоз над екипа на Hack TUES GG, доброволците и  участниците в събитието, под каквато и да е форма. 
- Ако сте подложен на тормоз, забележите, че някой друг е подложен на тормоз, или имате някакви други проблеми, моля свържете се с член от екипа на хакатона незабавно.