- Подготвили сме уъркшопи, които ще се състоят онлайн, като за целта ще използваме платформата Google Meet. Ще откриете линк към Google формите, чрез които можете да се запишете за желаните от Вас събития. Темите са следните:

 - Workshop #1 - 04.02 (четвъртък) от 19:00 с лектор … Можете да се запишете на този линк.
 - Workshop #2 - 11.02 (четвъртък) от 19:00 с лектор … Можете да се запишете на този линк.
 - Workshop #3 - 18.02 (четвъртък) от 19:00 с лектор … Можете да се запишете на този линк.
 - Workshop “Git & GitHub” - 25.02 (четвъртък) от 19:00 с лектори … Можете да се запишете на този линк.
 - Workshop “Как да презентираме” - 04.03 (четвъртък) от 19:00 с лектор … Можете да се запишете на този линк.

;;

**Първата стъпка е да се регистрирате :**

- Ако сте ученик от 8. до 12. клас в ТУЕС, можете да се регистрирате за участие на следния линк.
- Регистрацията започва на 08.02 и свършва на 22.02 23:59:59. Лимитът на регистрираните отбори е 45, ако се достигне преди крайния срок, регистрацията ще бъде затворена.
- Когато се регистрирате, Вие автоматично ще бъдете добавени в Discord сървъра на събитието, чрез който ще се осъществи цялата комуникация.

**Втората стъпка е да съставите потвърден отбор :**

- Лимитът на регистрираните отбори е 45.
Учениците имат правото сами да съставят отборите си, като в един отбор могат да участват между 3 и 5 човека. Отборът Ви е потвърден, когато в него участват минимум 3-ма души.
- Помислили сме за хората, които нямат отбор. Ето защо създадохме канал в Discord, чрез който можете да се включите в отбор, търсещ си още съотборници. 
ВАЖНО: Ако до 22.02 не сте си намерили отбор, няма да можете да участвате на хакатона независимо дали сте се регистрирали като индивидуален участник.
Всеки индивидуален участник може да участва само в един отбор.

**Третата стъпка е предаването на декларация за участие :**

- Всеки участник в хакатона трябва да предаде декларация за участие по образец най-късно до 08.03. В противен случай няма да бъде допуснат до участие в Hack TUES GG.

;;

**Откриване :**

- Стрийма ще може да гледате на Facebook страницата.
- Стартираме виртуално на 11.03 вечерта с откриваща церемония. 
- Ще продължим с лекция, която ще Ви въведе в темата на хакатона. Ще можете да задавате въпроси чрез платформата sli.do. 

**Работни дни :**

- Времето за работа по проектите започва след откриването и продължава до 14.03 08:59:59.
- Главният комуникационен канал ще бъде Discord. В него ще получавате актуална информация за случващото се по време на събитието, ще можете да общувате с отбора си, с менторите и с организаторите. На този линк ще откриете видео, което показва повече детайли за нашия Discord сървър.

**Полуфинали :**

- Полуфиналите стартират  на 14.03 сутринта.
- Те ще се провеждат паралелно. Ще получите график на 13.03 вечерта относно това кой отбор в кой полуфинал е и в какъв ред ще се представят проектите 
- Полуфиналите ще се проведат в платформата BigBlueButton.

**Финали :**

- Финалистите ще бъдат обявени по всички комуникационни канали след обедната почивка на 14.03. След като станат ясни финалистите, те ще получат график в какъв ред ще представят проектите си.
- Финалите стартират на 14.03 следобед.
- Ще се проведат в платформата BigBlueButton.
- Те ще бъдат излъчвани на живо и ще можете да ги гледате на Facebook страницата.

**Награждаване :**

- Награждаването ще се проведе  на 14.03 вечерта.
- Наградените отбори ще имат възможността да се включват в церемонията чрез платформата BigBlueButton, за да “вземат” своята награда и да споделят какво беше за тях хакатонът.
- Церемонията ще бъде излъчвана на живо и ще можете да я гледате на ***Facebook страницата.***

;;

**ВАЖНО :**

- Организаторите имат право да не допускат участници, които не спазват наложените противоепидемични мерки.
- Участници в Hack TUES GG, които са под карантина поради потвърден случай на COVID-19 или контакт със заразено лице, са длъжни да участват в хакатона изцяло онлайн.
- Всеки участник ще може да избере да участва изцяло онлайн, като отбележи тази опция при регистрацията си в сайта на събитието.

**Откриване :**

- Стартираме на 11.03 вечерта с откриваща церемония в София Тех Парк. 
- Лекция, която ще Ви въведе в темата на хакатона, на която Вие ще можете да задавате въпроси чрез платформата sli.do. 
- Откриването ще се излъчва на живо и участниците, записали се изцяло онлайн, ще могат да го гледат на ***Facebook страницата.***

**Работни дни :**

- Работните дни ще бъдат онлайн.
- Времето за работа по проектите започва от 12.03 и продължава до 14.03 08:59:59.
- Главният комуникационен канал ще бъде Discord. В него ще получавате актуална информация за случващото се по време на събитието, ще можете да общувате с отбора си, с менторите и с организаторите. На този линк ще откриете видео, което показва повече детайли за нашия Discord сървър.

**Полуфинали :**

- Полуфиналите стартират  на 14.03 сутринта.
- Те ще се провеждат паралелно. Ще получите график на 13.03 вечерта относно това кой отбор в кой полуфинал е и в какъв ред ще се представят проектите 
- Полуфиналите ще бъдат на живо в София Тех Парк.
- Участниците, които са се записали изцяло онлайн, ще имат възможността да представят проектите си чрез платформата BigBlueButton.

**Финали :**

- Финалистите ще бъдат обявени след обедната почивка на 14.03. След като станат ясни финалистите, те ще получат график относно в какъв ред ще се представят проектите 
- Финалите стартират на 14.03 следобед.
- Финалите ще се проведат на живо в София Тех Парк.
- Участниците, които са се записали изцяло онлайн, ще имат също възможността да представят проектите си чрез платформата BigBlueButton.
- Те ще бъдат излъчвани и ще можете да ги наблюдавате на ***Facebook страницата.***

**Награждаване :**

- Награждаването ще бъде на живо в София Тех Парк на 14.03 вечерта.
- Наградените отбори, които са изцяло онлайн, ще имат възможността да се включват в церемонията чрез платформата BigBlueButton, за да “вземат” своята награда и да споделят какво беше за тях хакатона.
- Церемонията ще бъде излъчвана и ще можете да я наблюдавате на Facebook страницата.

;;

- Проектите трябва да са авторски и да се придържат към главната тема на събитието. Тя ще бъде обявена заедно с подтемите 4 дни преди началото на хакатона. Отборите не са задължени да се вмъкват в подтемите - те са насока. Задължително е да се вписват в главната тема.
- Проектите са интелектуална собственост на участниците. По време на работните дни е задължително всеки отбор да съхранява кода на проекта си в публично хранилище като GitHub. Трябва да са предали линк към него при създаването на отбора. 
- Версии на кода трябва да се качват на публично хранилище по време на хакатона, като последната версия трябва да е качена до 08:59:59  на 14.03.2021 г. 
- **ВАЖНО :** Каквато и да е промяна след този час, ще се счита за нарушение на регламента и организаторите могат да не допуснат отбора до полуфинали и финали.
- Embedded проектите е препоръчително да качат принципна електрическа схема в хранилището си. Няма изисквания за схемата - може да бъде реализирана дигитално (например - на KiCad, OrCAD) или на лист хартия.
За софтуерните проекти е препоръчително да се сложи и структура на проекта в презентацията  (графика или блок схема). 
- **ВАЖНО :** Всеки отбор трябва да има изготвена презентация (без значение в какъв формат ще бъде тя), която да се води по предварително зададени точки и да включва всички изисквания за презентацията, които ще получите след лекцията “Как да презентираме?”.
- След изтичане на времето за работа, embedded проектите не бива да бъдат променяни по какъвто и да е начин (нито хардуерно, нито софтуерно), освен ако не се е счупила дадена хардуерна част непосредствено преди представянето. В такъв случай капитанът на отбора е длъжен да уведоми някого от организаторите, преди отборът да променя каквото и да е по конструкцията/механиката/частите на проекта.

;;

- Лаптопи, софтуер, хардуер и други активи, необходими за проекта, се осигуряват от участниците.
- Технологиите, езиците за програмиране и инструментите за разработка са по избор на участниците.
- Позволено е използването на всякакви езици за програмиране, технологии и инструменти за разработка, всякакви платформи с отворен лиценз, както и всякакви инструменти за графичен дизайн, анимация, видео обработка и хардуерна разработка и всякакви хардуерни устройства: телефони, таблети, микроконтролери, компоненти и други.

;;

- Менторите са общи. Всеки един от тях може да се отзове на помощ, след като опишете проблема си, свързан с проекта. Комуникацията с менторите ще се осъществява чрез нашия Discord сървър. На този линк ще откриете видео как работи менторската система.
- Освен ИТ-специалисти сред менторите тази година ще има и тематични ментори. Те няма да Ви помагат с техническите проблеми, но ще бъдат на Ваше разположение, за да доразвиете идеята на проектите си спрямо темата и Вашите цели.
- Ще Ви бъде предоставен график на менторите, за да добиете представа каква активност ще има от страна на менторите в различните времеви диапазони.
- Целта на менторите е да Ви напътстват по време на работните дни.

;;

- В края на всеки един работен ден отборите ще получат оценка от специален ментор, специалист в бранша, който отговаря за съответния отбор.
- Оценката се поставя на базата на следните критерии:
 - Техническа трудност - Труден за постигане ли е даденият проект в рамките на хакатона? Използват ли се неща за напреднали програмисти или е по-скоро проект а начинаещи?
- - Работа в екип - Разпределят ли се равномерно задачите в отбора? Сработват ли се участниците помежду си?
 - Качествен код/хардуер
 - Реализация - Каква част от проекта е завършена и работи? Ако отборът не е довършил проекта, то каква част е направена?
- Оценката на менторите ще се използва за разпределяне на отборите в полуфиналите на хакатона и избор на “Финалист на менторите”.

;;

- Всеки отбор ще представи своя проект пред жури, съставено от преподаватели в ТУЕС, ТУЕС алумни, представители на компаниите-спонсори и специалисти в IT бранша.
- На полуфиналите всеки отбор ще има 8 минути за представяне и 7 минути време за въпроси от страна на журито. 
- На финалите отборите ще имат по 10 минути за презентиране на проекта и по 10 минути за въпроси от страна на журито. 
- **ВАЖНО :** Всеки отбор е длъжен да спазва времевия си диапазон и ако водещият го прекъсне, не бива да продължава. Организаторите си запазват правото да санкционират.
- До финал ще достигнат 7 отбора:
 - 6-те най-добри отбора от полуфиналите, т.е. от полуфинал ще бъдат отразени по 2 отбора;
 - 1 “Финалист на менторите” - отборът с най-висока менторска оценка от класираните на 3-то място във всеки полуфинал.
- Най-добрите 3 проекта от финалите ще бъдат наградени съответно с 1., 2. и 3. място. 
- Ще бъде показана класация на отборите:
 - отделни класации за всеки един полуфинал;
 - обща класация за финалистите.

;;

- **ВАЖНО :** Ако проектът не е по темата, няма да бъде допуснат до финали. В класацията ще се отбележи, че не е бил по темата.

- <p><u>**Идея : какво е искал да направи отборът (0 - 2 т.):**</u></p>
 - Доколко проектът е по темата?
 - Иновативна ли е идеята - има ли много подобни идеи или не?
 - Доколко е приложима идеята - може ли да се използва в действителност?

- <p><u>**Функционалност : какво е успял да реализира отборът (0 - 3 т.):**</u></p>
 - Обхват - какви функционалности има проектът?
 - Доколко реализираните функционалности позволяват, проектът да се използва по предназначение?

- <p><u>**Реализация : колко добре е реализиран проектът (0 - 10 т.):**</u></p>
 - Каква част от проекта е завършена? 
 - Качествена разработка - добре ли е разработен проектът (качествен код и добър хардуер)?
 - Организация (структура) на проекта - виждат ли се ясно отделните елементи в проекта и връзките между тях?
 - Удобен ли е да се адаптира и надгражда проектът - могат ли лесно да се правят промени и да се добавят нови елементи?
 - До колко е удобен за употреба (user experience)?
 - Работа в екип - разпределени ли са задачите според индивидуалните възможности на всеки от екипа?

- <p><u>**Презентация : колко добре е представен проектът пред журито (0 - 5 т.):**</u></p>
 - Засегнати ли са въпросите от темплейта - учениците ще получат темплейт, в който е показано какво е задължително да включат в презентацията си.
 - Презентиране:
    * Екипът подготвен ли е за презентиране?
    * Отговаря ли на въпросите на журито или се опитва да ги избегне?

;;

- Участниците са длъжни да се съобразяват с програмата за провеждане на хакатона (откриване, време за работа, представяне пред журито и др.), да спазват всички инструкции на организаторите на събитието и доброволците, които помагат за организирането му.
- Ако присъстват на живо в първия и/или последния ден на хакатона, участниците са длъжни да спазват всички въведени противоепидемични мерки по време на провеждането на хакатона, както и да носят лични хигиенни материали (маска, антибактериален гел).
- Организаторите не носят отговорност за здравословното състояние на участниците. Всеки участник е отговорен за своето здраве и при влошаването му е длъжен да информира незабавно организаторите. В случай на позитивен резултат от тест за COVID-19, направен до 14 дена преди събитието участникът следва да продължи участието си в събитието изцяло онлайн.
- Участниците, които присъстват на живо в първия и/или последния ден на хакатона, са длъжни да спазват <span style="color:red">Правилника за вътрешния ред на София Тех Парк и Правилника на ТУЕС</span>.
- Няма да бъдат допуснати участници във видимо нетрезво състояние.
- Организаторите на събитието не носят отговорност за щети, нанесени от участниците, върху базата на София Тех Парк и техниката на ТУЕС по време на хакатона.
- При нанесени материални щети, участниците са длъжни да ги възстановят.
- Не се допускат външни лица по време на присъствените части от хакатона. 

;;

Трябва да знаете, че ще се налага дисквалификация в следните случаи:

- Ако даден проект не е авторски, съответният отбор може да бъде дисквалифициран.
- Организаторите на събитието може да дисквалифицират участник, ако поведението на участника е непристойно или пречи на провеждането на хакатона.
- Организаторите си запазват правото да дисквалифицират отбор, ако проектът им не е подходящ за събитието, има неморално съдържание или зловредна цел.
- Отбор, който не изпълнява инструкциите на организаторите и не спазва противоепидемичните мерки, може да бъде дисквалифициран.

;;

- Не се толерира тормоз над екипа на Hack TUES GG, доброволците и  участниците в събитието, под каквато и да е форма. 
- Ако сте подложен на тормоз, забележите, че някой друг е подложен на тормоз, или имате някакви други проблеми, моля свържете се с член от екипа на хакатона незабавно.
