Ученическият хакатон на Технологично училище “Електронни системи” (наричано по-долу ТУЕС) към Технически университет - София, Hack TUES, се организира от екип ученици-доброволци от 11. клас под менторството на Асоциацията на завършилите ТУЕС и с подкрепата на ръководството на училището.

“Асоциация на завършилите ТУЕС” (наричана по-долу АЗТУЕС, Асоциацията) е сдружение с нестопанска цел за осъществяване на общественополезна дейност със седалище и адрес на управление: ул. Владимир Пашов 2, София, България. Основната цел на АЗТУЕС е да обедини и подпомага общността от завършили и настоящи ученици вТехнологично училище "Електронни системи" към ТУ - София (ТУЕС) , преподаватели и приятели на училището.

Целта на настоящата политика за поверителност е да опише как Асоциацията, в качеството си на администратор на лични данни, събира, съхранява и използва информация за кандидатите и участниците в Hack TUES 6, за лицата, посещаващи уебсайта на събитието, както и да предостави информация за техните права съгласно Закона за защита на личните данни и Регламент (ЕС) 2016/679 на Европейския парламент и на Съвета от 27 април 2016 година относно защитата на физическите лица във връзка с обработването на лични данни и относно свободното движение на такива данни и за отмяна на Директива 95/46/EО (Общ регламент относно защитата на данните).

;;

Всеки ученик от ТУЕС, който иска да участва в хакатона Hack TUES 6, трябва да се регистрира, предоставяйки следната информация:

* имейл адрес;
* телефонен номер;
* име и фамилия;
* клас и паралелка в ТУЕС;
* потребителско име;
* размер на тениска;
* хранителни предпочитания (дали участникът е вегетарианец) и алергии.

Имейл адресът е необходим за контакт с кандидата/участника за хакатона, за да можем да му/й изпращаме важна информация, свързана с провеждането на събитието и да може да комуникира с останалите кандидат-участници за хакатона в процеса на сформиране на отбор. Когато капитан на определен отбор покани ученик да се включи в отбора му или когато ученик изпрати покана за включване в даден отбор, заедно с поканата се изпраща имейла на ученика, за да може да има връзка между капитан на отбор и потенциалния нов участник в него. Телефонният номер на участника се взема, за да може при нужда организаторите да имат възможност за бърза връзка с него/нея предвид онлайн формата на работа на отборите.

Име, фамилия, клас, паралелка и потребителско име на кандидата/участника се използват, за да може да се идентифицира - както от организаторите, така и от други участници в хакатона, които биха искали да го добавят ученика в своя отбор.

Сайтът съдържа публичен списък с всички отбори. Когато един ученик е включен в даден отбор, изброените по-горе данни (име, фамилия, клас, паралелка и потребителско име) стават публични за всички посетители на сайта. Публичната информация за отбора включва също:

* технологии, които отборът използва за реализация на проекта си;
* име на проекта;
* описание на проекта;
* линк към GitHub хранилище.

Целта на публичния списък е да улесним достъпа на менторите и представителите на медиите, които отразяват хакатона до описанието на различните проекти и участниците, които ги разработват.

Информацията за размер на тениска и хранителни предпочитания/алергии е достъпна единствено и само за организаторите на събитието и се използва, за да може да се осигури за всеки участник тениска с подходящ размер и храна, която отговаря на неговите/нейните хранителни предпочитания и нужди.

Информацията от профилите на всеки кандидат и участник в Hack TUES 6 събираме и обработваме на основание на неговото/нейното информирано съгласие. Кандидатите, които не предоставят необходимата за регистрация информация, няма как да участват в събитието.

Уебсайтът на ТУЕС използва също бисквитки с цел подобряване на потребителското преживяване. Повече можете да прочетете в политиката за бисквитките.

;;


Информацията за отборите, участващи в хакатона е достъпна за всички посетители на сайта. На сайта на хакатона се публикува и класация на отборите във всеки от трите полуфинала и във финала на събитието. Информация за участниците, спечелили отличия на хакатона се публикува също в блога на ТУЕС и АЗТУЕС.

В допълнение информация за участниците в хакатона, включително спечелени отличия и награди по време на събитието се предоставя на ръководството и администрацията на ТУЕС с цел водене на статистика и поощряване на отличилите се ученици.

;;


Списък с отборите и тяхното описание обикновено остават публични в сайта до смяната му с нова версия за следващото издание на хакатона (февруари 2021). Асоциацията пази информация за участниците в хакатона до завършването им със статистически цели.

;;

Тъй като по-голямата част от участниците в хакатона Hack TUES са непълнолетни, всеки участник, който иска да бъде допуснат до събитието, трябва да предостави декларация, подписана от негов родител или настойник, че е запознат с участието на ученика в събитието и начина, по който съхраняваме и обработваме неговите/нейните лични данни, включително съгласие или отказ ученикът да бъде сниман по време на хакатона.

;;

Всеки ученик, който се е регистрирал в сайта на Hack TUES 6 има следните права по отношение на неговите/нейните лични данни, които ние обработваме:

1. Право на достъп до Вашите личните данни, които ние обработваме и копие от тях.
2. Право на корекция в данните, които обработваме, ако откриете, че са неточни.
3. Право на заличаване на личните данни, когато са налице условията за това. Ако например сте оттеглили съгласието си, когато обработката се основава на съгласие и няма друго законово основание за обработка; ако данните Ви се обработват незаконосъобразно и др.
4. Право на ограничаване в обработването в определените от закона случаи.
5. Право на възражение срещу обработването на данните в определени ситуации, като например в случаите, когато данните Ви се използват на основание на легитимен интерес.
6. Право на преносимост на данните - можете да изискате от нас данните Ви да бъдат предоставени в структуриран, машинночетим формат.
7. Право да оттеглите съгласието си, когато личните Ви данни се обработват на това основание.
8. Право да подадете жалба до Комисията за защита на личните данни по отношение на обработката на личните Ви данни.

Можете да упражните правата си по всяко време през уебсайта на Hack TUES 6 и/или като се свържете с нас по имейл. Ще се постараем да отговорим възможно най-бързо и не по-късно от 30 работни дни.

;;

Контакт с нас
При въпроси свързани с обработката на личните Ви данни, можете да се свържете с нас по имейл: hacktues@elsys-bg.org